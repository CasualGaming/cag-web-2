---
title: "Opptak"
description: "Bli med på arrangeringen."
---

*Denne siden gjelder både søknader til Casual Gaming og til TrøndeLAN.*

## Om Casual Gaming (CaG)

Vi arrangerer datatreff og spillkvelder, eksempelvis TrøndeLAN, StudLAN og spillkvelder ved NTNU Gløshaugen.

[Les mer om oss her]({{< relref "om.md" >}}).

## Crewene

Crewet vårt er delt opp i et **Casual Gaming-crew** og et **TrøndeLAN-crew**, der TrøndeLAN-crewet kun tas opp for et enkelt TrøndeLAN-arrangement, mens Casual Gaming-crewet er permanent og bidrar til all aktiviteten vår (inkl. TrøndeLAN).

### Casual Gaming-crewet

Crewet betstår av både NTNU-ere og ikke-NTNU-ere mellom cirka 18 og 35 år. Crewet består av et sett med arbeidsgrupper (samt styret og opptakskomitéen). Crewet er ansvarlig for planleggingen av TrøndeLAN. Under arrangeringen av TrøndeLAN blir crewet også fordelt utover TrøndeLAN-crewgruppene, gjerne med litt mer ledende eller erfaringskrevende roller.

Arbeidsgrupper:

- Info: SoMe, markedsføring, grafisk design osv.
- Coord: Koordinering, partmerforbindelser og sponsorsøknader.
- Tech: Drift av interne tekniske tjenester.
- Dev: Utvikling av nettsteder osv.
- Game: Arrangering av konkurranser og drift av spillservere.
- Care: Arrangering av internarrangementer, bistå med god stemning i crewet.

### TrøndeLAN-crewet

Crewet tas opp en måned eller tidligere før TrøndeLAN og bistår Casual Gaming-crewet med selve arrangeringen, eksempelvis gjennom rigging, vakter, konkurranser og diverse. Det forventes at cirka alle har kan bidra med rigging og vakter. I tillegg deles crewet opp i et sett med crewgrupper der man får litt mer ansvar for visse områder gjennom arrangementet. Crewet ledes av Management (ledelsen), bestående hovedsakelig av Casual Gaming-styret og representanter fra viktige samarbeidspartnere. Anbefalt nedre aldersgrense er 16 år.

Crewgrupper:

- Core:Editorial: Ansvar for SoMe/PR, foto/video, pressekontakt, Discord-serveren, moderering osv.
- Core:Partner: Ansvar for kontakt med samarbeidspartnere o.l.
- Core:Logistics: Ansvar for logistikk.
- Core:Care: Ansvar for kiosk/kjøkken og god stemning i crewet.
- Production:Content: Ansvar for innhold på stream og scene. Inkluderer også streamere o.l.
- Production:Stream: Ansvar for streamteknikk, bistår Production:Content med streamproduksjon.
- Production:Stage: Ansvar for lyd- og lysteknikk, bistår Production:Content med sceneproduksjon.
- Activity:Game: Ansvar for konkurranser og andre aktiviteter, samt drift av spillservere.
- Location:Arena: Ansvar for hallayout og koordinering av hallrigging.
- Location:Tech: Ansvar for teknisk infrastruktur, derav strømnett, datanett og servere.

## Forventninger og krav

Vi er interesserte i hyggelige personer som er villige til å ta et tak når det trengs. Å ha mye relevant kunnskap og erfaring er absolutt ikke et krav, det finnes ting å gjøre for alle. Å være crew i Casual Gaming eller under TrøndeLAN krever ikke mye av tiden din og kan veldig fint kombineres med andre verv, arbeid eller skole. Vi forventer derimot at du ofte har tid til å hjelpe til når det kreves, hovedsakelig rundt TrøndeLAN på høsten (i tillegg til andre diverse arrangementer om man søker Casual Gaming-crew).

## Fordeler av å være crew

### Casual Gaming-crew

- Tilhørighet: Nye bekjentskaper, interne spillkvelder/fester, crew-merch osv.
- Frivillighet: Ser meget bra ut på CV-en og er faktisk ganske artig.
- Erfaring: Opplæring i diverse aspekter ved arrangering av datatreff (e.g. teknisk infrastruktur, spill-compoer, samarbeidspartnere og mye mer, helt avhengig av hva som interesserer deg).
- Utstyrslån: Gratis lån av cirka alt utstyret utstyret vårt, samt påvirkning til hva vi bør kjøpe.
- Ansvar og selvstendighet: Mye av arbeidet er ting som må delegeres til enkeltpersoner og gir store muligheter for å forme det selv.
- Mulighet til å forme og videreutvikle organisasjonen og arrangementene våre.
- Delegat-muligheter: Mulighet for å stille som delegat for CaG ved eksempelvis Landstinget til Hyperion (som foregår i Oslo med gratis reise og opphold). Dette gir også muligheter for nettverksbygging mot resten av LAN-Norge og de andre fantastiske fritidsinteressene.

Pluss fordelene for TrøndeLAN-crew.

### TrøndeLAN-crew

- Gratis sitteplass ved crew-radene.
- Gratis mat (vanligvis kaffe og noen typer varmmat).
- Gratis crewmetch (T-skjorte).
- Tilhørighet og nye bekjentskaper.
- Frivillighet ser meget bra ut på CV-en og er faktisk ganske artig.
- Erfaring innen diverse aspekter ved arrangering av datatreff (e.g. teknisk infrastruktur, spill-compoer, samarbeidspartnere og mye mer, helt avhengig av hva som interesserer deg).

## Eksempelvise crewoppgaver

- Arrangere offentlige-ish arrangementer (fra 5 til 400 personer).
- Arrangere interne arrangementer.
- Arrangere spillturneringer, inkl. oppsett regler, braketter, osv.
- Markedsføring, SoMe, partnerrelasjoner o.l.
- Grafisk design og videoproduksjon.
- Streaming, casting og streamproduksjon.
- Sceneproduksjon (lys og lys).
- Rigging og transport.
- Kioskdrift og god stemning.
- Strømplanlegging (230V 1-fase og 400V 3-fase).
- Nettverksdrift (fiber, adresser, switches, VLANs, WLANs osv.).
- Generell serverdrift (Proxmox, Debian, Docker, DNS, DHCP osv.).
- Nettverksdrift (fiber, adresser, switches, WLANs, Ansible osv.).
- Generell serverdrift (Proxmox, Debian, Docker, DNS, DHCP osv.).
- Spillserverdrift (Pterodactyl, Mc, CS osv.).
- Webutvikling.
- Sponsorsøknader (litt kjedelig).
- Finne kule ting vi burde bruke sponsormidler på.
- Passe på at Ole får nok søvn under TrøndeLAN.
- Andre ting du mener vi burde drive med.

Ta gjerne kontakt dersom du har spørsmål eller er usikker på om vi driver med ting som interesserer deg.

## Søknad

### Casual Gaming-crew

Søknadsfrist: Løpende.

Søknaden bør inneholde litt om følgende:

- Hvem er du? (Navn, alder, osv.)
- Hva er motivasjon din for å søke?
- Hvilke Casual Gaming-arbeidsgrupper og evt. TrøndeLAN-crewgrupper høres interessante ut for deg? Er det noe spesifikt du ønsker å jobbe med?
- Har du andre verv/jobber som kan være nyttige eller problematiske for dette vervet (mtp. tid)?
- Forventer du å være ledig under hele TrøndeLAN og sannsynligvis andre arrangementer?

Søknaden sendes til [opptak@casualgaming.no](mailto:opptak@casualgaming.no).

### TrøndeLAN-crew

Søknadsfrist: **11. september** (evt. senere, men da uten crewmerch o.l.)

Søknaden bør inneholde litt om følgende:

- Hvem er du? (Navn, alder, osv.)
- Hva er motivasjon din for å søke?
- Hvilke TrøndeLAN-crewgrupper høres interessante ut for deg? Er det noe spesifikt du ønsker å jobbe med eller ønsker du bare å bidra litt til alt?
- Er du faktisk ledig hele TrøndeLAN, inkl. opprigg (fra et par dager før), vakter (periodisk gjennom arrangementer) og nedrigg (siste dagen)? Det går sikkert greit om du har skole/jobb/osv. og ikke rekker å være der hele tiden, altså.

Søknaden sendes til [opptak@casualgaming.no](mailto:opptak@casualgaming.no).
