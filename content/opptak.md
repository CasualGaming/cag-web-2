---
title: "Opptak"
description: "Bli med på arrangeringen."
---

## Om Casual Gaming

Vi arrangerer hovedsakelig datatreff som TrøndeLAN, samt litt aktivitet som StudLAN og spillkvelder ved NTNU Gløshaugen.

Crewet vårt er delt opp i _Event_-crew som er crew for TrøndeLAN og _ordinært_ crew (videre inndelt i _Info_, _Tech_ osv.) som er permanente og bidrar til all aktivitet i CaG (med en viss frihet til å _ikke_ delta). Event-crew sin oppgave er hovedsakelig å bistå ordinært crew med oppgaver under arrangementet det gjelder (TrøndeLAN). Siden Event-crew ofte har lite erfaring så jobber ofte dette crewet med litt "lettere" oppgaver slik som eksempelvis å sette opp pulter, trekke kabler, kiosk, o.l., men folk med mer motivasjon/kunnskap/erfaring/whatever kan naturligvis få jobbe med ting de ønsker.

[Les mer om oss her]({{< relref "om.md" >}}).

## Forventninger og krav

Crewet består av både NTNU-ere og ikke-NTNU-ere mellom cirka 18 og 35 år og vi er interesserte i både ekstra interesserte folk som vil bidra og lære, samt de med kunnskap og erfaring til å kunne forbedre diverse aspekter ved arrangementene. Å være crew i Casual Gaming krever ikke mye av tiden din og kan veldig fint kombineres med andre verv, arbeid eller skole. Vi forventer derimot at du ofte har tid til å hjelpe til når det kreves (hovedsakelig ifm. TrøndeLAN rundt høsten da vi har størst behov for crew). Selv om noen av de mindre arrangementene våre er NTNU-eksklusive, så setter vi ingen krav eller preferanse om at crewmedlemmer må være tilknyttet NTNU. Ordinært crew har ordinær aldersgrense på 18 år. Event-crew har ordinær aldersgrense på 16 år, men der kan vi gjøre unntak.

## Fordeler av å være crew

### Ordinært crew

- Tilhørighet: Nye bekjentskaper, interne spillkvelder/fester, crew-merch osv.
- Frivillighet: Ser meget bra ut på CV-en og er faktisk ganske artig.
- Erfaring: Opplæring i diverse aspekter ved arrangering av datatreff (e.g. teknisk infrastruktur, spill-compoer, samarbeidspartnere og mye mer, helt avhengig av hva som interesserer deg).
- Utstyrslån: Gratis lån av cirka alt utstyret utstyret vårt.
- Ansvar og selvstendighet: Mye av arbeidet er ting som må delegeres til enkeltpersoner og gir store muligheter for å forme det selv.
- Mulighet til å forme og videreutvikle organisasjonen og arrangementene våre.
- Delegat-muligheter: Mulighet for å stille som delegat for CaG ved eksempelvis Landstinget til Hyperion (som foregår i Oslo med gratis reise og opphold). Dette gir også muligheter for nettverksbygging mot resten av LAN-Norge og de andre fantastiske interessene.

### Event-crew (TrøndeLAN)

- Gratis inngang (hovedsakelig ved crew-radene) og utvalgt mat ved TrøndeLAN.
- Tilhørighet: Nye bekjentskaper, crew-merch osv.
- Frivillighet: Ser meget bra ut på CV-en og er faktisk ganske artig.
- Erfaring: Opplæring i diverse aspekter ved arrangering av datatreff (e.g. teknisk infrastruktur, spill-compoer, samarbeidspartnere og mye mer, helt avhengig av hva som interesserer deg).

## Eksempelvise crewoppgaver

(Helt eksempelvis, crew gjør bare det de selv er interesserte i.)

- Arrangering av små og mellomstore arrangementer (fra 5 til 300+ personer).
- Interne sosiale arrangementer.
- Spillturneringer, inkl. regler, braketter, osv.
- Spillservere, både under og utenfor arrangementer.
- Teknisk infrastruktur, derav design, implementasjon og drifting av strømnett, datanett, servere osv. Mellomstore nettverk med offentlige IP-adresser og 10Gb/s uplink til Internett. Linux, Proxmox, Ubiquiti UniFi, Cisco IOS, Juniper Junos OS, VyOS, Ansible, osv.
- Web-utvikling. Planleggingen har startet rundt å erstatte nettstedene våre med en mer sentralisert løsning med SSO osv.
- Grafisk design, eksempelvis av merch og plakater.
- PR, gjennom Facebook, Discord, instagram o.l.
- Markedsføring av arrangementer.
- Mediaproduksjon og kanskje streaming.
- Sponsorer og samarbeidspartnere, derav prosjektstøttesøknader og å finne potensielle folk/organisasjoner vi kan jobbe med eller som vil støtte oss.
- Kioskdrift, derav innkjøp og salg av kioskvarer, planlegging av varmmat og i stor grad kioskvakter (der hele crewet bidrar).
- Transport av utstyr, eksempelvis henting av strømutstyr og eget varelager i varebil vi leier.
- Rigging, hovedsakelig bordradene, strøm og nettverk, litt lyd og lys.
- Finne kule ting vi kan søke støtte for å kjøpe.
- Mye mer.

Ta gjerne kontakt dersom du har spørsmål eller er usikker på om vi driver med ting som interesserer deg.

## Søknad for ordinært crew

Søknadsfrist: Løpende.

Søknaden bør inneholde litt om følgende:

- Hvem er du? (Navn, alder, osv.)
- Hva er motivasjon din for å søke?
- Hvilke crew-grupper høres interessante ut for deg og er det noe spesifikt du ønsker å jobbe med?
- Har du andre verv/jobber som kan være nyttige eller problematiske (mtp. tid) for dette vervet?
- Forventer du å være ledig under hele TrøndeLAN og andre mindre arrangementer?

Søknaden sendes til [opptak@casualgaming.no](mailto:opptak@casualgaming.no).

## Søknad for Event-crew (TrøndeLAN)

Søknadsfrist: **26. september** (tentativt)

Søknaden bør inneholde litt om følgende:

- Hvem er du? (Navn, alder, osv.)
- Hva er motivasjon din for å søke?
- Er det noe spesifikt du ønsker å jobbe med eller ønsker du bare å bidra litt til alt?
- Er du faktisk ledig hele TrøndeLAN, inkl. opprigg som starter på onsdagen og vakter ila. helgen? Det går sikkert greit om du har skole/jobb/etc. og ikke rekker å være der hele tiden.

Søknaden sendes til [opptak@casualgaming.no](mailto:opptak@casualgaming.no).
