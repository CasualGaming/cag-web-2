---
title: "Studentenes OnLAN 2025"
description: "LAN-party 17.–19. oktober ved NTNU Trondheim"
---

[**Facebook**](https://www.facebook.com/events/821539570342575/) | [**Discord**](https://nidaros.gg/discord) | [**OnLAN**](https://onlan.gg/)

Bli med på en helg fylt med masse gode folk, gaming og sjukt god stemning! Konkurrer i en av våre mange turneringer, eller se de live på OnLAN sin Twitch-kanal!

**Tid:** Fra fredag 17. oktober kl. 1800 til søndag 19. oktober kl. 1800

**Sted:** Rom A4-112, Realfagbygget, NTNU Gløshaugen ([MazeMap](https://link.mazemap.com/Hdftzogh))

**Pris:** 100kr

***Mer info om turneringene, premiepotter og påmelding kommer ila. onsdagen.***

## Hva er Studentenes OnLAN?

Studentenes OnLAN er en nasjonal forening med mål om å samle spillentusiaster fra hele Norge gjennom datatreff. Vårt oppdrag er å skape et fellesskap der folk kan knytte kontakter, konkurrere og dele opplevelser – uansett avstand!

I år består OnLAN av lokale LAN-party i Ålesund, Bergen og Trondheim, arrangert av lokale studentforeninger/linjeforeninger.

Resten av informasjonen her gjelder for Trondheim, sjekk ut [**OnLAN.gg**](https://onlan.gg) dersom du vil vite mer om det nasjonale samarbeidet og felles info for alle lokasjonene.

## Turneringer

- Counter-Strike 2
- League of Legends
- GeoGuessr
- Mario Kart
- Super Smash Bros

Counter-Strike 2, League og Legends og GeoGuessr spilles sammen med Ålesund og Bergen, resten spilles kun lokalt i Trondheim.

Alle turneringene skjer i utgangspunktet på lørdagen mellom kl. 1300 og 2400, men det blir god stemning fredag og søndag også.

*Info om premier, oppsett, tidsplan osv. kommer ila. onsdagen.*

## Billett

100kr for inngang og mulighet til å delta i alle turneringene.

Ordnes med Vipps ved ankomst.

*Kjøp av billett gir automatisk medlemskap i den frivillige student- og ungdomsforeningen Casual Gaming, samt den frivillige foreningen Nidaros E-sport. Medlemskapet gir oss mer statsstøtte slik vi kan gjøre fremtidige arrangementer billigere og bedre. Informasjonen deles bare med Hyperion – Norsk Forbund for Fantastiske Fritidsinteresser, som søker statsstøtte på vegne av oss.*

## Andre nyttige ting å vite

- Det blir folk tilstede fra start til slutt, også på natten, for de som er interessert i det.
- Vi planlegger på ha en liten kiosk for å kunne selge et lite utvalg snacks og "nødmat". Ellers er det dispensere for brus og energidrikke ved kantinen i første etasje.
- Hele arrangementet streames på Twitch. Dette inkluderer både turneringer og såkalt "hallkamera", der vi streamer et par oversiktsvinkler av rommet når det ikke skjer noe spennende. Dersom du ikke ønsker å bli filmet, så gi beskjed til crewet, så hjelper vi det å finne et sted du kan sitte i skygge.

## Følg med!

Spørsmål, turneringsprat og slikt foregår på [**Discord**](https://nidaros.gg/discord).

Mer info om arrangementet kommer løpende på [**Facebook-arrangementet**](https://www.facebook.com/events/821539570342575/). Trykk gjerne at du deltar så flere ser arrangementet og så du får varsel om oppdateringer. :)

Arrangementet streames på [**Twitch**](https://www.twitch.tv/studentenesonlan/), om du vil følge med på hva som skjer!

![Plakat](/img/misc/onlan-ig-poster.png "Plakat")
